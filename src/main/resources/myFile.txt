BİR KIŞ GÜNÜ

Sıradan bir kış günüydü,
Bir pazaryeri kadar kalabalık olan okul önü sessizliğe bürünmüştü.
Soğuk havayı ısıtacak bir insan nefesi dahi yoktu,
Gözlerim sağda solda hiç olmazsa bir sokak kedisi aradı.
Heyhat, ne bir kedi ne de bir köpek vardı.
Yıllardır yaşadığım şehrin sokaklarına alışkındım lakin,
Ruhumun üşüdüğünü ilk defa bugün deneyimledim.

Daha birkaç ay olmuştu mezun olalı,
Okulum bir mabet kadar kıymetli ve sevecendi.
Can arkadaşlarım, kıymetli öğretmenlerim,
Sevgi, saygı ve başarılı yıllarım vardı mazide.
Ne ara büründün sen bir soğuk betonarme kütleye?

Silkeledi ve uyandırdı kabustan beni sıcak bir nefes,
Selam dedi, nereye kardeşim böyle?
Kar tanelerine yüklenen o muazzez ses,
Esen soğuk rüzgarla çarpıverdi yüzüme, yalvarırım tekrar es!
Ne karın ne de rüzgarın soğuğu vardığı yüzümde artık,
Yan sınıftaki arkadaşımın sımsıcak nefesiydi sadece.
Buz kesmiş olan sessizlik yerini muhabbete,
Soğuk yerini ilkbaharın tılsımlı güneşine bırakıvermişti.

Kader miydi bu karşılaşma bilmem,
Hüznün buruşturmak üzere olduğu yaralı kalbim,
Yırtıp atmıştı üzerine çekilmek istenen kasveti hemen.
Allah'ın yardım eli uzanmış ve sıvazlamıştı omzumu sanki.
Her güzel şeyin sonu var ya, o eşsiz an yaklaşan dolmuşla sona erdi.
"Her işi zamanında yapmak" ancak böyle öğretilebilirdi.
Ahh, çok uzun bir hikaye, tamamlarız nasipse atide..
